---
language: nl
title: hes
type: Case
meta_tags:
  title: Case - HES International
  text: >
    Van raw business data naar business insights: Een dashboard dat inzicht
    geeft in verschillende lagen van jouw processen. 
info:
  date: September 26, 2021 10:32 PM
  client: HES International
  author: Amar Ramdas
  preview: true
  tags:
    - left
card:
  title: Van Excel sheet naar Enterprise Applicatie
  image: case-image.png
  alt: Dashboard overview of application
  text: >
    Van raw business data naar business insights: Een dashboard dat inzicht
    geeft in verschillende lagen van jouw processen. Binnen het dashboard kunnen
    verschillende rollen toegewezen worden, waardoor een logistiek medewerker
    inzicht krijgt in de status van een verzending en een inspecteur in de
    kwaliteit van een lading. 
landing:
  title: Procesversnelling bij een petro-gigant
  image: ezgif.com-gif-maker-3-min.jpg
  alt: HES International Containers
section:
  - content: >-
      # Van Excel sheet naar Enterprise Applicatie


      HES is een van de grootste multinationals in Europa op het gebied van transporteren, verwerken, mengen en opslaan van bulk. HES had behoefte aan inzicht en overzicht in zijn data.


      ## Het probleem


      Voor HES (Hartel tank terminal in de Maasvlakte van Rotterdam) werd de planning, status en specificaties van verschillende staalonderdelen bijgehouden in een Excel sheet van meer dan 30.000 regels. Alle werknemers hadden toegang tot dit Excel bestand. De grootte van het Excel bestand in combinatie met de hoeveelheid mensen die toegang hadden tot dit bestand, maakte het proces onoverzichtelijk en foutgevoelig. Om het proces overzichtelijk en niet foutgevoelig te maken hebben wij een drievoudige oplossing bedacht.
    media:
      images:
        - image: ezgif.com-gif-maker-3-min.jpg
          description: Luchtfoto van de HES Hartel Tank Terminaal
          reference: https://www.linkedin.com/company/hes-hartel-tank-terminal-b-v
          alt: HES International Containers
  - content: >-
      ## De Oplossing


      ### **1 - Database**


      De eerste stap is structuur aanbrengen in de Excel sheet. Een goede structuur biedt overzicht en duidelijkheid. Wij hebben een code geschreven die het bestaande Excel bestand kon uitlezen en op de gewenste manier kon structureren en opslaan in een database. 


      ### **2 - API**


      We hebben geanalyseerd welke acties invloed hebben op de data, zoals het aftekenen van een verzending. Vervolgens zijn er API calls geschreven om deze acties te ondersteunen. 


      Een voorbeeld is dat een fabrieksmedewerker een verzending kan aftekenen. De medewerker krijgt door het terminal nummer en tank nummer in te vullen in de applicatie een gefilterde lijst te zien van ladingen en hun statussen. De medewerker kan vervolgens de juiste lading uitkiezen, deze aftekenen en aangeven waar deze zich in het proces bevind. Verder wordt er bijgehouden welke medewerker iets aanpast, hierdoor wordt er herleid welke medewerker verantwoordelijk is voor bepaalde acties. 


      De applicatie houdt ook de status van alle elementen bij en laat zien wanneer een onderdeel, een hele tank of zelfs een hele terminal gereed is. Dit bespaard de administratieve medewerkers een hoop werk en de verantwoordelijkheid ligt bij de fabrieksmedewerkers


      ### **3 - Insights**


      Doordat het een enorme set data is, kan er in een oogopslag niet veel gezegd worden over de status van het project door alleen te kijken naar de tabel waar alles in staat. Daarom hebben we met behulp van onze Business Insights expert een PowerBI dashboard opgezet. In dit dashboard worden verschillende zaken interactief weergegeven, gespitst op het management. Zo wordt er gezien hoeveel vertraging er zit tussen de Planning en de Actuals. Hoeveel staal er op welk punt in het proces zit en wat de status van elke terminal is. Dit alles zorgt ervoor dat er geen menselijke handelingen meer verricht hoeven te worden voor het genereren van rapportages. Verder krijgt het management real-time inzichten in de status van het gehele project, met highlights op key waarden.
    media:
      images:
        - image: voorbeeld.png
          description: Het PowerBI dashboard (links) en de webapplicatie (rechts).
          alt: Dashboard overview of application
  - content: >-
      ### Conclusie


      Door middel van een investering in een automatisering die aansluit op het huidige werkproces, is er een tool ontwikkeld waarmee tijd van de werknemers bespaard is, de data veiliger is opgeslagen, verantwoordelijkheden verplaatst zijn naar de personen die daarover gaan en heeft het management nieuw inzicht in de status van het project.
---
